# Exercici 0702

**Tech4All** és una empresa de desenvolupament de software que treballa principalment amb startups per crear aplicacions mòbils i solucions web personalitzades. Recentment han rebut un projecte per desenvolupar una aplicació de gestió de tasques per a equips, similar a aplicacions com Trello o Asana.

L'objectiu és desenvolupar una aplicació web que permeti als usuaris crear, assignar, i gestionar tasques de forma col·laborativa. El client vol una primera versió del producte amb funcionalitats bàsiques en 4 setmanes.

### MVP - Producte Mínim Viable:

A les 4 setmanes s'ha de fer un prototip capaç de:

- Creació d'un tauler per gestionar tasques.
- Capacitat per crear, editar i eliminar tasques.
- Assignar tasques a membres de l'equip.
- Afegir etiquetes i prioritats a les tasques.
- Vista de les tasques en forma de llista i en forma de tauler (kanban).
- Notificacions per a les tasques assignades.

Dividiu el projecte en petites tasques (user stories) que compleixin amb els requisits del MVP. 

Cada tasca/història d'usuari ha d'incloure:

- **Descripció**: Com a [tipus d'usuari], vull [objectiu] perquè [raó].

- **Criteris d'acceptació**: Quins són els requisits per considerar la història com a completada.

### Exemple d'una user story:

- **Descripció**: Com a membre de l'equip, vull crear una nova tasca per gestionar el meu treball.

- **Criteris d'acceptació**:
Es pot afegir una nova tasca amb un títol i una descripció.
La tasca es mostra en el tauler de l'equip.
La tasca es pot editar o eliminar.

### Entrega

Un cop tingueu les tasques (històries d'usuari segons), valoreu-les segons:

- El valor per al client
- La complexitat tècnica

Aquestes valoracions s'han de fer segons:

- Simple
- Moderada
- Complexa
- Projecte pròpi

Després ordeneu les tasques/històries segons quines creieu que s'han de desenvolupar primer en una llista **Backlog**.

Finalment decidiu quines tasques s'han de moure del **Backlog** al **ToDo** per fer-les al primer **Sprint**.